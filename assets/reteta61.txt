Tartar de somon cu avocado și cremă de brânză – Ingrediente
- 250 gr somon;
- 1 avocado mare și nu foarte copt;
- 1 limete;
- 1 lămâie;
- 15 ml ulei măsline extra virgin;
- 300 gr cremă de brânză;
- 1/2 linguriță cu răzătură de ghimbir;
- 1 legătură  de chives sau ceapă verde;
- 1 legătură de mărar sau pătrunjel verde;
- sare și piper;
- semințe de susan negru

Tartar de somon cu avocado și cremă de brânză – Mod de preparare
Începe cu pregătirea cremei de brânză și a somonului, iar la final te ocupi și de avocado, pentru a nu avea timp să oxideze.


Cum prepari crema de brânză
Crema de brânză este opțională la o rețetă de tartar. Însă va da acestuia consistență, cremozitate, dar și un contrast de culoare.

Optează pentru o brânză cremoasă, simplă sau cu verdeață, cu castraveți sau chiar cu ardei. Curăță, spală și toacă ceapa verde și adaug-o peste crema de brânză. Toacă și mărarul sau pătrunjelul și adaugă-l și pe aceasta.

Spală bine limetele cu apă caldă, șterge-l și răzuiește-i coaja foarte fin. O parte din aceasta adaug-o peste crema de brânză. O parte păstreaz-o pentru celelalte ingrediente.

Amestecă bine crema de brânză cu ingredientele adăugate și pune-o la rece.


Cum pregătești somonul  pentru rețeta de tartar cu somon și avocado
Curăță bine somonul de oase și de piele. Apoi stropește-l cu suc de lămâie proaspăt stors amestecat cu ulei de măsline. Presară sare și piper și lasă-l la odihnit 10-15 minute.

După acest interval de timp, înlătură excesul de piper și toacă somonul în cuburi mici.

Când ai somonul și crema de brânză pregătite poți curăța și fructul avocado.

Taie coaja fructului longitudinal, de jur împrejur, cu un cuțit cu lama ascuțită. Când ai străpuns bine fructul și ai ajuns cu cuțitul la sâmbure, îndepărtează cuțitul. Ține fructul cu ambele mâini și rotește mâinile în sens invers. Sâmburele se va desface astfel de pe una dintre jumătăți. Îl îndepărtezi cu o linguriță. Tot cu o linguriță scoți și pulpa fructului avocado din coajă. Apoi o tai în cuburi mici. Stropește imediat cuburile de avocado cu suc de lime, pentru a nu oxida.

Cu ajutorul unui inel metalic asamblează tartarul pe farfurii. Așază la bază bucățile de avocado, apoi crema de brânză și deasupra bucățile de somon. Presară semințe de susan negru pentru un contrast frumos de culori

Savurează deliciosul tartar de somon cu avocado și cremă de brânză alături de o salată verde sau după preferințe.