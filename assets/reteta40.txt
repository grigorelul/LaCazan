Fursecuri Amaretti – Ingrediente
- 300 gr de zahăr pudră
- 3 albuşuri de ouă medii
- 30 ml lichior Amaretto
- 300 gr făină de migdale
- 1 vârf de linguriță cu sare


Fursecuri Amaretti – Mod de preparare
Înainte de a da start procesului de preparare a aluatului pentru fursecuri, asigură-te că ai pe masa de lucru toate ingredientele necesare. Pune albușurile în bolul mixerului și lasă-le 10-12 minute la temperatura camerei. Se vor mixa mult mai bine dacă nu sunt foarte reci. Presară și puțină sare peste ele.
Dacă te întrebi ce poți face din cele trei gălbenușuri rămase, îți oferim o rețetă de desert fin din bucătăria italiană, numit Zabaglione. Desertul se prepară din  gălbenușuri de ouă cu zahăr și vin dulce, Masala. Consistența desertului este una ușor fluidă, spumoasă  și delicată. Se servește în boluri speciale sau în pahare și cupe de înghețată. Poți adăuga în acest desert și o parte din fursecurile Amaretti, la baza cupelor.


Cum prepari aluatul pentru fursecurile italientești
După ce albușurile s-au relaxat la temperatura camerei, poți introduce mixerul în ele. Procesează-le până când capătă consistență de bezea cristalină și spumoasă.

În alt bol, amestecă făina de migdale cu zahărul pudră. Adaugă și lichiorul Amaretto, apoi încorporează treptat bezeaua de albușuri. Amestecă ingredientele pentru fursecuri Amaretti cu o spatulă, pentru a se menține compoziția aerată.

Pornește cuptorul la 180 de grade Celsius și așază hârtie de copt în tava cuptorului. Ia un săculeț pentru decorat torturi și prăjituri și, fără a-i atașa dui la capăt, așază-l într-un pahar cu pereți înalți. Întoarce-i marginile peste lateralele paharului. Cu o lingură, pune în interiorul săculețului aluatul pentru fursecuri. Formează pe hârtia de copt mici grămăjoare din aluat, la distanța de 2 centrimetri unele față de altele.

Coace fursecurile Amaretti în cuptorul încălzit la 180 de grade Celsius, pentru 12-15 minute. Lasă-le să se răcească în tavă, apoi le poți transfera pe platouri de servire.
Poți depozita fursecurile în recipiente de sticlă cu capac, la loc răcoros și ferit de lumină. Cămara este cel mai sigur loc pentru depozitarea lor. Le poți păstra până la 3 săptămâni, închise ermetic în recipiente dedicate.