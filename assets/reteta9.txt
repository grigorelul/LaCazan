Sărățele fragede de post cu borș și semințe de chimen – Ingrediente
- 500 gr făină tip 650
- 5 gr praf de copt
- 1 vârf de linguriță cu bicarbonat de sodiu
- 200 ml de borș
- 200 ml de ulei de floarea soarelui
- 1 linguriță de sare
- 1 linguriță de zahăr
- 1 linguriță cu semințe de chimen


Rețetă de sărățele fragede de post cu borș – Mod de preparare
Primul lucru pe care este necesar să îl faci când prepari o rețetă culinară este acela de a aduce pe masa de lucru ingredientele, dar și ustensilele necesare procesului de gătire. Trece pe lista de ustensile necesare două boluri adânci, o sită, un tel, o spatulă sau un mixer și un cântar de bucătărie. Mai ai nevoie de forma de copt, dacă deții una, sau de o tavă mare de cuptor și un cutter.


Cum prepari aluatul fraged pentru sărățele
Aluatul fraged este acel aluat în care nu se folosește drojdie, ci praf de copt și, opțional, bicarbonat de sodiu sau de amoniu.

Trece făina prin sită direct în bol, apoi amestec-o cu praful de copt și bicarbonatul de sodiu. Adaugă semințele de chimen și sarea și amestecă bine ingredientele cu o spatulă.

În al doilea bol adaugă borșul, uleiul și zahărul. Amestecă bine și aceste ingrediente. Zahărul este necesar pentru a regla aciditatea borșului. Acesta nu se pune în cantitate mare, pentru a nu influența gustul aluatului.

Toarnă câte puțin din amestecul lichid în bolul cu ingredientele solide, în timp ce amesteci cu o spatulă sau un tel. Vei obține un aluat ferm pe care trebuie să îl mai frămânți ușor și pe masa de lucru. Acoperă aluatul cu folie de prospețime și pune-l la rece pentru 20-30 de minute.


Cum coci delicioasele sărățele fragede de post cu borș
Pornește aparatul electric, alimentându-l la sursa de curent și lasă-l să se încălzească. Rupe din aluat bucăți mici și modelează-le în forme sferice. Pune câte o sferă de aluat în interiorul aparatului electric și închide-l. Coace sărățelele până când sunt frumos rumenite pe ambele părți. Dacă deții o formă de coacere pe flacăra aragazului, mai întâi încălzești forma, apoi adaugi bucata de aluat în ea.

În lipsa formelor speciale de copt, poți să coci sărățelele în cuptor. Încălzește cuptorul la 200 de grade Celsius. Întinde aluatul într-o foaie groasă de aproximativ 5 mm. Poți decupa aluatul în diferite forme, ca pe biscuiți sau fursecuri. Poți decupa aluatul sub formă de sticksuri. Iar pentru un aspect apetisant al sticksurilor, le poți unge cu ulei și presăra cu semințe de chimen, susan sau mac.
Lasă sărățelele la cuptor pentru 15 minute, la 200 de grade Celsius. Te vei bucura de gustul lor sărat și crocant pe tot parcursul zilei.