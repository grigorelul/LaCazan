Sărmăluțe în foi de viță preparate la cuptor – Ingrediente
- 10 foi de viță
- 350 gr carne tocată în amestec porc + vită
- 1 ceapă mare
- 200 gr roșii proaspete
- 100 gr orez
- 50 ml ulei de măsline
- sucul de la 1/2 lămâie
- 2 gr sare
- 2 gr piper
- 1 gr cimbru uscat


Sărmăluțe în foi de viță preparate la cuptor – Mod de preparare
Începe cu pregătirea ingredientelor necesare umpluturii. Curăță ceapa și toac-o în cuburi mici. Toacă cele două tipuri de carne și amestecă-le, dacă nu ai achiziționat carnea direct tocată.

Pune un vas cu apă la fiert. Când apa atinge punctul de fierbere, adaugă puțină sare și amestecă până când aceasta se dizolvă. Adaugă roșiile și lasă-le 1-2 minute sau până când coaja lor se încrețește. Scoate-le într-o sită și lasă-le la scurs și la răcit. Apoi decojește-le și toacă-le mărunt.

Pune orezul la fiert în 300 de mililitri de apă. Lasă-l să fiarbă până când absoarbe toată apa. Adaugă și puțină sare spre final de fierbere. Când ai toate aceste ingrediente pregătite, poți prepara compoziția pentru umplutura sărmăluțelor.


Cum prepari compoziția de umplut foile de viță
Pune o tigaie pe flacăra aragazului și adaugă 2 linguri de ulei în ea. Când uleiul s-a înfierbântat, adaugă ceapa și amestec-o încet. Lasă ceapa să se pătrundă și asezoneaz-o cu sare. Adaugă apoi carnea tocată și amestec-o bine cu ceapa din tigaie. Când carnea își schimbă culoarea, poți adăuga roșiile tocate. Presară și puțin piper, puțină sare și cimbru uscat și lasă carnea să se mai prepare în sosul de roșii pentru aproximativ 15 minute. Apoi poți să stingi focul și lași ingredientele la răcit.


Cum împăturești delicioasele sărmăluțe în foi de viță
Când ingredientele pentru umplutură s-au răcit, adaugă orezul peste carnea tocată și omogenizează bine amestecul.

Îndepărtează codița de la foaia de viță și mai decupează din nervuri dacă sunt groase. Pe fiecare foaie de viță, pune câte o lingură cu vârf din compoziție. Acoperă umplutura cu colțurile foii de viță, împachetând-o ca pe un plic. Este același procedeu ca și la sarmalele clasice în foi de varză.
Așază sărmăluțele într-un vas termorezistent. Stropește-le cu puțin suc de lămâie și adaugă în vas puțin ulei de măsline.

Pune vasul la cuptor la temperatura de 175 de grade pentru 30-40 de minute. Servește-le simple, cu smântână, cu ardei iute sau după pofta inimii.