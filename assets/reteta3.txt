Tartă Banoffee – Ingrediente
Poți folosi pentru prepararea tartei o formă de copt rotundă cu diametrul de 25-26 cm sau o formă dreptunghiulară cu dimensiunile de 22/30 cm. Pentru a prepara această tartă ai nevoie de ingrediente pentru crustă, umplutură și decor.

Pentru crustă:
- 250 gr de biscuiți digestivi
- 125 gr de unt topit
Pentru umplutură:
- 6-7 banane
- 125 gr zahăr brun
- 1250 gr unt cu 82% grăsime
- 300 ml lapte condensat îndulcit
- 1 praf de sare
Pentru decor:
- 200 ml frișcă lichidă
- 250 gr mascarpone
- 100 gr zahăr pudră cu aromă de vanilie
- 1 praf de sare
- migdale sau alune curățate și feliate


Mod de preparare
Prepară mai întâi crusta de biscuiți, care necesită un timp de relaxare la rece. Mărunțește biscuiții cu ajutorul robotului și pune-i într-un bol. Topește untul și adaugă-l peste biscuiții mărunțiți. Amestecă rapid ingredientele, apoi întinde amestecul obținut în tava unsă cu puțin unt topit. Modelează crusta de biscuiți după forma tăvii, atât la bază cât și pe pereții laterali. Cu baza unui pahar presează bine crusta de biscuiți în tavă pentru a se uniformiza.

Pune tava la frigider până când prepari crema toffee.


Cum prepari crema toffee
Pune untul la topit, într-un vas cu pereți dubli. Când este complet diluat, adaugă zahărul și amestecă intens până când tot zahărul este topit. Adaugă laptele condensat și amestecă din nou pentru ca toate ingredientele să se omogenizeze. Stinge focul și lasă crema caramel să se tempereze 5-6 minute.

Scoate tava cu crusta de biscuiți de la frigider și întinde crema toffee în ea. Curăță bananele și așază-le una lângă alte peste cremă, apoi lasă tarta deoparte până când crema se răcește definitiv.


Cum prepari crema de mascarpone pentru a decora delicioasa tartă Banoffee
Pune frișca rece în bolul mixerului și amestec-o până când capătă consistență. Adaugă zahărul și continuă să amesteci până când frișca devine ușor cremoasă, dar nu fermă. Încorporează mascarponele în frișcă și adaugă un praf de sare pentru intensificarea gustului. Nu amesteca în exces cu mixerul pentru a nu se tăia crema.

Cu ajutorul unui dispozitiv de decorat torturi, un posh cu dui, decorează tarta cu această cremă, deasupra bananelor. Presară alunele sau migdalele deasupra și mai pune tarta la rece pentru 30 de minute. Apoi o poți porționa și savura cu poftă. Este delicioasă și merită toată așteptarea până la degustare.