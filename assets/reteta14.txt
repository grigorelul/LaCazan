Biscuiți Sablé – Ingrediente
Nu sunt necesare multe ingrediente pentru a prepara acești delicioși biscuiți, însă acordă atenție deosebită calității acestora. Ai nevoie de ingrediente pentru aluatul fraged și alte ingrediente pentru decorarea biscuiților.

Pentru aluatul fraged:
- 175 gr unt cu 82 5 grăsime
- 175 gr zahăr
- 250 gr făină
- 3 gălbenușuri de ouă medii
- 1 vârf de cuțit cu sare
- 1 linguriță cu extract de vanilie
- 1 linguriță cu praf de copt
- 1 linguriță cu coajă de lămâie răzuită fin.

Pentru decor:
- 1 galbenuș + 1 linguriță de lapte
- 50 gr zahăr granulat.


Rețetă de biscuiți Sablé – Mod de preparare
Înainte de a da start procesului de preparare a aluatului fraged pentru biscuiți, pregătește ingredientele. Scoate untul de la frigider și lasă-l 15 minute pe masa din bucătărie. Trece făina prin sită împreună cu praful de copt și lasă bolul cu acest amestec pe masa din bucătărie. Separă cele trei gălbenușuri într-un bol. Este important ca aceste ingrediente să se relaxeze la temperatura camerei.


Cum prepari aluat pentru fursecuri franțuzești cu unt
Pune untul moale în bolul mixerului și adaugă peste el sarea și zahărul. Pornește mixerul și amestecă ingredientele până când obții o compoziție spumoasă. Adaugă pe rând gălbenușurile și omogenizează compoziția după fiecare adăugare. Apoi, adaugă vanilia, coaja de lămâie și, la final, făina amestecată cu praful de copt.

Împachetează aluatul rezultat într-o folie de prospețime și pune-l la rece pentru 30 de minute. După acest interval de timp, pornește cuptorul la 180 de grade Celsius.

Pune pe masa de lucru o hârtie de copt sau o folie de prospețime. Așază aluatul la mijloc și acoperă-l cu o altă hârtie de copt sau o folie de prospețime. Cu ajutorul sucitorului de aluaturi, întinde aluatul într-o foaie de aproximativ 5 mm. Apelează la hârtia de copt sau la folie pentru că aluatul este sfărâmicios și se întinde mai greu. Crestează aluatul la suprafață cu o furculiță și creează dungi perpendiculare peste acesta. Cu un pahar sau un decupator de biscuiți, decupează rondele din aluat.

Așază biscuiții în tavă, pe hârtie de copt. Amestecă un gălbenuș de ou cu o linguriță de lapte și unge biscuiții cu acest amestec, folosind o pensulă de patiserie. Presară zahăr granulat pe deasupra și coace delicioșii biscuiți biscuiți Sablé timp de 12 minute, până când se rumenesc frumos. Lasă-i să se tempereze în tavă, apoi îi poți transfera pe un grătar de răcire.
Poți depozita biscuiții în recipiente de sticlă cu capac, recipiente metalice sau de carton. Sunt delicioși!