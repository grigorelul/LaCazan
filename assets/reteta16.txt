Focaccia cu roșii cherry și măsline verzi – Ingrediente
Ca și în cazul rețetelor de pizza, și pentru rețeta de focaccia ai nevoie de două tipuri de ingrediente: pentru aluat și topping.

Pentru aluat:
500 gr făină albă pentru pâine
350 ml apă caldă
25 gr drojdie proaspătă sau 7 gr drojdie granulată
1 linguriță de zahăr
50 ml ulei de măsline
1 linguriță de sare.
Pentru topping:
30-40 ml ulei de măsline
200 gr roșii cherry
150 gr măsline verzi, fără sâmburi
1 linguriță oregano uscat
2 căței de usturoi


Focaccia cu roșii cherry și măsline verzi – Mod de preparare
Se începe cu prepararea aluatului care, deși are textură moale, se lasă la dospit până când își dublează volumul.


Cum prepari aluatul pentru focaccia
Pune apa la încălzit și las-o să se înfierbânte ușor. Într-un bol, amestecă drojdia cu zahărul până când se lichefiază. Adaugă 2-3 linguri de apă cald, împreună cu o lingură de făină, și omogenizează amestecul.
În alt bol mai mare trece făina prin sită. Adaugă la mijlocul ei compoziția de drojdie și las-o 10 minute să se activeze. Apoi adaugă treptat apa caldă și uleiul de măsline și amestecă bine ingredientele. Adaugă și sarea, iar apoi omogenizează aluatul pentru focaccia. Întinde-l în tava de copt și acoperă-l cu un ștergar de bucătărie. Lasă-l la dospit 40 de minute.

Între timp, pregătește ingredientele pentru topping. Curăță usturoiul și strivește-l presărat cu sare. Adaugă peste acesta uleiul de măsline și oregano. Spală roșiile și feliază-le în jumătăți. Feliază și măslinele în rondele mai grosiere.

Cu 10 minute înainte de expirarea timpului alocat dospirii aluatului, pornește cuptorul la 220 de grade Celsius.


Cum asamblezi și coci focaccia cu roșii cherry și măsline verzi
Când aluatul și-a dublat volumul, unge-l cu uleiul de măsline aromatizat pe toată suprafața. Presară peste el rondele de măsline și rondele de roșii. Mai unge și roșiile cu ulei de măsline, pentru a nu se arde în timpul tratamentului termic.

Pune tava cu aluatul pentru focaccia la cuptor, la 220 de grade Celsius, pentru 15 minute sau până când este frumos rumenit la suprafață. Lasă pâinea să se răcească, apoi o poți felia și savura cu poftă.