Sandviș hawaian cu șuncă și mozzarella – Ingrediente
Pentru a prepara acest sandviș ai nevoie de ingrediente pentru aluatul de pâine și ingrediente pentru umplutură. Produsele de care ai nevoie atunci când îți dorești


Ingrediente pentru aluat de pâine:
- 700 gr făină
- 300 ml lapte
- 50 gr unt topit
- 20 gr drojdie proaspătă
- 1 linguriță de zahăr
- 1 linguriță sare
- 1 ou
- 1-2 lingurițe cu semințe de susan negru

Ingrediente pentru umplutură:
- 200 gr șuncă feliată subțire
- 350 gr mozzarella
- 300 gr bucăți de ananas din compot
- 150 gr sos de roșii
- 1 legătură de busuioc verde
- 50 gr unt topit


Sandviș hawaian cu șuncă și mozzarella – Mod de preparare
Începe cu prepararea aluatului pentru pâine sub formă de chifle. Acesta necesită un timp de dospire și un timp de coacere.


Cum prepari aluatul pentru pâine
Așază un vas pe flacăra aragazului și pune laptele la încălzit. Nu-l lăsa să atingă punctul de fierbere, ci doar să fie ușor cald. În alt vas, pune și untul la topit, apoi lasă-l la temperat. Pune drojdia într-un bol, adaugă și o linguriță de zahăr și amestecă-le până la diluare. Apoi, adaugă 50-60 ml lapte cald și omogenizează amestecul. Lasă drojdia să se activeze până își dublează volumul.

Într-un bol, pune făina trecută prin sită și creează o adâncitură la mijlocul ei.

Pune acolo drojdia activată și untul topit. Amestecă făina cu compoziția de la mijloc, turnând treptat și laptele cald.

Frământă aluatul și lasă-l la dospit 60 de minute, la loc cald. După acest interval de timp, rupe bucăți mici din aluat și modelează-le în forme sferice, de mărimea unei mingi de ping-pong. Așază mingile de aluat una lângă alta, într-o tavă tapetată cu hârtie de copt. Mai lasă-le să se dezvolte timp de 30 de minute în tavă.

Apoi, unge-le cu gălbenuș de ou și presară peste ele semințe de susan negru. Încălzește cuptorul la 200 de grade Celsius și coace pâinea sub formă de chifle pentru 15 minute, la 200 de grade, apoi pentru alte 15 minute, la 180 de grade.


Cum montezi deliciosul sandviș hawaian cu șuncă și mozzarella
Lasă pâinea să se răcească, apoi secționeaz-o pe jumătate, transversal. Toacă frunzele de busuioc și amestecă o parte din ele cu sosul de roșii. Întinde sosul de roșii peste prima parte de pâine. Adaugă peste acesta felii subțiri de șuncă, apoi felii mai grosiere de mozzarella. Presară frunze de busuioc și adaugă bucățile de ananas din compot. Așază capacul pâinii deasupra și unge-l cu unt topit.
Pune sandvișul hawaian la cuptor, la 200 de grade, pentru 10 minute, atât cât să se topească brânza în interior și să îmbrace frumos ingredientele. Va fi delicios și va avea un aspect apetisant.