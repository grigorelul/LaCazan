Trifle cu aromă de cafea și coniac – Ingrediente
La prima vedere, lista lungă de ingrediente te poate speria, însă îți spunem că sunt ingrediente cunoscute în bucătărie și foarte accesibile tuturor. Acestea se împart în funcție de elementele care copun desertul: ingrediente pentru rulada de cacao cu frișcă, pentru sosul de cafea cu coniac, pentru creme și ingrediente pentru decor.


Ingrediente pentru rulada de cacao cu frișcă:
- 3 ouă medii
- 125 gr zahăr
- 1 praf de sare
- 75 gr făină
- 25 gr pudră de cacao
- 250 gr frișcă lichidă
- 75 gr zahăr pudră cu aromă de vanilie


Ingrediente pentru sos de cafea cu coniac:
- 3 lingurițe cafea proaspăt măcinată
- 250 ml apă fierbinte
- 2 lingurițe coniac
- 3 albușuri de ouă medii
- 75 gr zahăr
- 1 praf de sare

Ingrediente pentru creme:
- 3 gălbenușuri
- 50 gr zahăr
- 1 praf de sare
- 500 ml lapte
- 250 gr mascarpone
- 50 ml sos de cafea cu coniac
- 150 gr ciocolată
- 50 ml frișcă lichidă

Ingrediente pentru decor:
- 200 gr frișcă
- zmeură proaspătă


Trifles cu aromă de cafea și coniac – Mod de preparare
Începe cu prepararea ruladei de cacao, care constituie baza desertului. Poți prepara rulada cu frișcă cu o zi înainte de asamblarea desertului.


Cum se prepară rulada de cacao cu frișcă
Înainte de a te apuca de lucru, pornește cuptorul la 180 de grade Celsius. Separă albușurile de gălbenușuri în două boluri. Presară puțină sare peste albușuri și mixează-le până când devin spumoase și cristaline.

Adaugă treptat zahărul, mixând energic până când obții o bezea fermă. Amestecă pudra de cacao cu făina, trece-le prin sită și încorporează-le treptat în compoziția de ouă. Întinde compoziția obținută în tava clasică a cuptorului, tapetată cu hârtie de copt. Nivelează compoziția cu o spatulă de tort și pune tava la cuptor. Coace foaia de ruladă cu cacao la 180 de grade Celsius, timp de 15-20 de minute.

Între timp, cu ajutorul mixerului, amestecă frișca până când devine fermă. Adaugă apoi zahărul cu aromă de vanilie și mixează energic. Pune frișca obținută la rece până când vei umple foaia de ruladă.

Când foaia de ruladă este răcită, secționeaz-o în două părți. Unde o parte cu frișcă și ruleaz-o, iar a doua parte taie-o în bucăți micuțe. Păstrează frișca rămasă pentru a decora la final desertul.


Cum prepari sosul de cafea cu coniac
Fierbe o cafea tare, la ibric, din 250 ml apă și cafeaua proaspăt măcinată. Adaugă zahărul și coniacul. Mixează spumă cele trei albușuri presărate cu sare, până când obții o bezea spumoasă și cristalină. Apoi, toarnă în fir subțire cafeaua fierbinte în timp ce mixezi energic. Vei obține un sos spumos foarte gustos și aromat.


Cum prepari cremele pentru trifles cu aromă de cafea și coniac
Pentru acest minunat desert ai nevoie de două creme, una simplă și a doua cu ciocolată. De fapt, fierbi o cremă de gălbenușuri în care adaugi sos de cafea cu coniac și o împarți în două. O parte o lași simplă, iar a doua parte o amesteci cu ciocolată topită.

Amestecă gălbenușurile cu un praf de sare și 100 ml de lapte rece. Adaugă amidonul de porumb și omogenizează amestecul. Pune la fiert restul de lapte într-un vas, împreună zahărul. Când zahărul este topit, iar laptele atinge punctul de fierbere, adaugă în fir subțire compoziția de gălbenușuri. Amestecă intens pentru omogenizare. Fierbe crema până când devine consistentă, apoi las-o la răcit.

După răcire, adaugă mascarponele și 50 gr din sosul de cafea cu coniac. Împarte crema în două părți egale. Pune într-un vas, la foc de intensitate mică, ciocolata ruptă în bucăți și frișca lichidă. Amestecă bine până când ciocolata este topită și compoziția omogenă. Adaugă această compoziție peste una dintre părțile de cremă. Omogenizează și lasă cremele la răcit.


Cum asamblezi spectaculosul desert trifles cu aromă de cafea și coniac
Folosește un vas de sticlă transparentă, de capacitate mai mare, pentru a asambla acest minunat desert. Așază la baza vasului rondele din rulada de cacao cu frișcă, dar și pe pereții laterali ai vasului, cu partea decupată spre exterior. Apoi toarnă puțin din sosul de cafea cu coniac. Acesta va pătrunde în blatul de ruladă și îl va însiropa.

Adaugă un strat din crema simplă, folosind un săculeț pentru decorat torturi și prăjituri. Presară deasupra cremei bucățile decupate din foaia de ruladă. Toarnă deasupra lor restul de sos de cafea cu coniac, apoi întinde crema cu ciocolată. Urmează un strat de frișcă deasupra și zmeură proaspătă pentru un plus de culoare și gust fructat.

Pune vasul cu desert la rece pentru o oară, așa încât straturile să se așeze frumos, iar aromele să se degaje și să se întrepătrundă într-un gust armonios.