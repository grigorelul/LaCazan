Burger de vită delicios, cu legume la grătar – Ingrediente
Pentru această rețetă îți sunt necesare mai multe ingrediente pe care le poți achiziționa dintr-un hipermarket unde, cu siguranță, le găsești pe toate.

Ingrediente de bază:
- 2 chifle pufoase, presărate cu susan;
- 400 gr carne de vită, tocată
- sare și piper;
- 150 gr ketchup ușor picant

Pentru legume la grătar:
- 1 dovlecel;
- 2 ardei roșii;
- sare;
- puțin ulei pentru uns grătarul

Pentru sosul cremos:
- 200 gr cremă de brânză;
- 100 gr muștar clasic;
- 50 gr muștar cu semințe;
- 1 linguriță pastă de hrean, opțional


Burger de vită delicios, cu legume la grătar – Mod de preparare
Începe cu pregătirea cărnii pe care o toci, dacă nu ai achiziționat-o direct tocată. O modelezi în două chiftele aplatizate, cu diametrul mai mare decât al chiflelor și le presari cu sare și piper. Le acoperi cu folie de prospețime și le lași la rece pentru cel puțin o oră. Este important ca chiftelele să aibă diametrul mai mare decât al chiflelor, pentru că se vor mai micșora în timpul preparării.
Când scoți carnea de la rece, pune un grătar la încins și unge-l ușor cu ulei. Rumenește cele două chiftele de carne întorcându-le de pe o parte pe cealaltă. Când sunt bine preparate, pune-le într-un vas acoperit și păstrează-le la cald.


Cum prepari legume la grătar
Feliază dovlecelul pe lungime și așază feliile pe o suprafață plană. Presară sare fină peste ele și lasă-le la deshidratat 10 minute. Apoi, tamponează-le cu prosoape de hârtie pentru a îndepărta lichidul de deasupra acestora.

Curăță ardeii și taie-i în felii late, la fel ca feliile de dovlecel.

Încinge grătrarul, unge-l cu puțin ulei și rumenește feliile de dovlecel și pe cele de ardei, întorcându-le de pe o parte pe alta. Peste ardei nu este necesar să presari sare, aceștia sunt delicioși simpli. După ce ai preparat legumele la grătar, presară peste ele puțin cimbru pentru un plus de aromă.


Cum prepari sosul cremos pentru burger de vită delicios
Pune într-un bol crema de brânză și amestec-o cu pasta de hrean. Dacă nu ai pastă de hrean poți folosi puțin hrean proaspăt răzuit. Pune hrean atât cât să obții gustul care îți place.

Peste amestecul de brânză cu hrean adaugă muștarul clasic. Poți opta pentru un muștar cu hrean și atunci excluzi pasta de hrean. Adaugă și muștarul boabe și amestecă bine toate ingredientele până când obții un sos omogen și cremos. Pune sosul cremos la rece până când asamblezi burgerii.


Cum asamblezi burgerul de vită cu legume la grătar
Secționează chiflele în două și rumenește-le la cuptor pentru 5-6 minute, la 220 de grade Celsius. Peste prima parte de chifle întinde un strat generos din sosul cremos. Apoi, așază feliile de dovlecel, iar peste acestea chifteaua de burger.
Unge chifteaua cu puțin ketchup, apoi așază feliile de ardei, iar peste acestea partea de chiflă cu semințe.

Servește deliciosul burger cu carne de vită alături de cartofi prăjiți sau alături de o salată de legume.
