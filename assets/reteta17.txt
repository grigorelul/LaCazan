Supă Minestrone – Ingrediente
- 30 ml ulei de măsline
- 1 ceapă albă
- 1 ceapă roșie
- 1 tijă de țelină apio
- 1/2 fir de praz
- 2 morcovi de mărime medie
- 2-3 căței de usturoi
- 1 ardei gras, roșu
- 1 ardei gras, verde
- 1 dovlecel verde
- 100 gr mazăre congelată
- 400 gr roșii tocate
- 2,5 l apă  
- 100 gr paste scurte
- sare și piper după gust
- 1 crenguță de rozmarin
- câteva frunze de busuioc
- câteva frunze de pătrunjel verde  
- sucul de la o lămâie


Rețetă de supă Minestrone – Mod de preparare
Îți recomandăm să începi cu pregătirea ingredientelor din care se prepară supa. Curăță legumele, spală-le, taie-le în bucăți mari și pune-le în apă foarte rece. Lasă-le în apă rece până când le incluzi în supă. Apa rece va menține legumele mai crocante, chiar și după fierbere.
Pune o oală cu 2,5 litri de apă la fiert. Când apa atinge punctul de fierbere, adaugă o linguriță de sare. Amestecă în apă până când sarea este diluată.

Pune uleiul într-o cratiță pe flacăra aragazului. Lasă-l să se înfierbânte și adaugă în el, mai întâi ceapa, usturoiul, țelina apio și morcovii, tocate în cuburi.
Sotează legumele pentru 2-3 minute sau până când încep să se pătrundă ușor. Amestecă-le pentru a se pătrunde uniform.

Toacă mărunt prazul, dovlecelul și ardeii. Adaugă-le în cratița cu celelalte ingrediente. Mai amestecă ingredientele din cratiță pentru 2 minute și continuă să adaugi și restul legumelor tocate mărunt. Mai ai de adăugat roșiile și mazărea verde, congelată.
Peste legumele sotate în ulei adaugă apa fierbinte. Adaugă și pastele scurte și mai fierbe supa Minestrone pentru 12-15 minute. Adaugă și o crenguță de rozmarin, sare și piper după gust.

După stingerea focului, adaugă frunzele de busuioc și pătrunjelul verde tocat mărunt. Poți adăuga verdeața și în timpul servirii, pentru un plus de aromă și prospețime. Tot în timpul servirii, opțional, acrește supa cu suc de lămâie după gust.

Este o supă perfectă pentru ați asigura porția de vitamine necesară întregii zile.