Soia cu legume la tigaie – Ingrediente
- 350 gr soia texturată
- 500 ml apă
- 1/2 linguriță de sare
- 1 linguriță cu mix de condimente (piper roșu și negru, coriandru, ienupăr)
- 1/2 linguriță cu boia afumată
- 2-3 căței de usturoi
- 1 ceapă galbenă
- 1 ceapă roșie
- 4-5 roșii cherry
- 1 ardei gras, roșu
- 1 morcov
- 200 gr orez basmati
- 50 ml ulei de măsline
- 1 legătură de pătrunjel verde


Rețetă de soia cu legume la tigaie – Mod de preparare
Pune o oală cu 500 ml de apă pe flacăra aragazului. Adaugă în apă mixul de condimente și sarea și lasă apa să fiarbă pentru 2 minute să se degaje aromele condimentelor. Adaugă apoi bucățile de soia și lasă-le să fiarbă timp de 15 minute, la foc de intensitate medie.

Prin fierbere, bucățile de soia se vor hidrata și vor absorbi aproape toată apa. În plus, acestea se vor infuza cu aromele condimentelor, devenind astfel foarte gustoase. După ce au trecut cele 15 minute, transferă bucățile de soia într-o sită și lasă-le la scurs.

Într-o tigaie, pune uleiul la încins. Curăță ceapa galbenă, ceapa roșie și usturoiul și toacă-le mărunt. Pune-le la călit în uleiul încins. Cu o spatulă de silicon amestecă ingredientele pentru a se pătrunde uniform. Apoi, adaugă roșiile tocate mărunt și lasă sosul de roșii să fiarbă până când se reduce consistent. Peste sosul de roșii adaugă și supa scursă de la bucățile de soia.

Curăță morcovul și ardeiul gras și toacă-le în fâșii. Adaugă-le în tigaia cu sos, împreună cu bucățile de soia scurse. Mai lasă bucățile de soia cu legume la tigaie să se prepare în tigaie 5-6 minute. În acest timp, mai asezonează-le gustul cu sare și boia de ardei afumată.
Stinge focul, acoperă tigaia cu un capac și lasă ingredientele acolo până în momentul servirii.
Cum prepari garnitura de orez
Clătește orezul în 2-3 ape reci și pune-l într-o oală adâncă și cu bază groasă. Adaugă apă în proporție de 3:1 față de orez. Pune oala pe flacăra aragazului aprinsă la intensitate mică. Lasă orezul să fiarbă semi-acoperit, până când absoarbe toată apa.

Adaugă puțină sare și puțin ulei de măsline. Nu este necesar să adaugi alte condimente în orez pentru că îl vei servi cu legumele și soia din tigaie. În timpul servirii, adaugă și pătrunjelul verde tocat mărunt, pentru un plus de prospețime.